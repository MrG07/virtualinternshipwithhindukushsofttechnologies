

Asalamualaiikum, on the Day 27 of this Amazing Virtual Internship


iss task me maiine One-Page Portfolio (Part II) banaya jisme HTML, CSS aur JavaScript teenon ka 
combination use hua hai. Yeh task hume batata hai ke ek real interactive website kaise banayi 
jaati hai jisme animation aur user interaction dono shaamil hote hain.

Sabse pehle HTML structure me humne 4 main sections banaye — Header, About, Projects, aur Contact. 
Header me navigation links diye gaye hain jinke zariye user page ke mukhtalif sections par easily 
jaa sakta hai. CSS me humne simple aur clean design rakha hai — background light grey, header dark, 
aur text white color me. position: sticky; se header scroll karte waqt top par fixed rehta hai, aur 
scroll-behavior: smooth; se page smoothly scroll hota hai.

Animations ke liye do keyframes banaye,,,, fadeInDown aur fadeUp. Header page ke top se neeche 
smoothly appear hota hai, jabke har section ek soft slide ke saath screen par nazar aata hai. Card 
hover effect se user interaction visually better lagta hai, jisme card thoda upar uthta hai aur 
shadow deep hoti hai.

JavaScript ka main kaam yahan DOM ke zariye interactivity lana hai. document.getElementById() ka 
use karke humne elements ko access kiya aur unke content ko dynamically badla. Contact section me 
addEventListener("click") lagaya gaya hai — jab user “Send” button press karta hai, to uska naam 
check hota hai. Agar input khali ho to red warning show hoti hai, warna green thank-you message 
appear hota hai.

Dusra interactive feature “Read More” button hai, jisme toggleAbout() function ke through paragraph 
text ko dynamically change kiya gaya hai chhoti aur lambi version ke darmiyan switch hota hai. Yeh 
feature ek real-world website jaise feel deta hai.

Aaj ke task se hume seekhne ko mila ke DOM events aur CSS animations mil kar ek engaging user experience 
create karte hain. Yeh ek complete example tha HTML (structure), CSS (design), aur JS (behavior) ke perfect 
combination ka,,,, jo ek modern portfolio website ki base hai.


and so on,,, Thank Youu :)

Thank You HindukushSoft Technologies, for this Opportunity.